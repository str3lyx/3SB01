---
layout: single
title:  "Instagram บล็อกบัญชีศิลปินที่ใช้ชื่อบัญชี @Metaverse ก่อนได้บัญชีกลับคืนมา"
date:   2021-12-15 12:29
category: technology
---

![ภาพแอปพลิเคชั่นอินสตาแกรมบนโทรศัพท์สมาร์ทโฟน](https://static.thairath.co.th/media/dFQROr7oWzulq5Fa3y60lkCZNP91NQHPdhVZupQ1FZIvY0TgWDv0xO5S038sLioSDsJ.webp)

เธีย-ไม เบามันน์ (Thea-Mai Baumann) ศิลปินชาวออสเตรเลีย เปิดเผยว่า หลังจากที่เฟซบุ๊กรีแบรนด์ไปเป็นเมตา ทำให้บัญชีอินสตาแกรม (Instagram) ของเธอที่ใช้ชื่อว่า @Metaverse ถูกอินสตาแกรมบล็อก ทั้งที่เธอใช้ชื่อบัญชีนี้มานานนับสิบปี

เธอกล่าวว่า ในวันที่ 2 พฤศจิกายน บัญชีของเธอถูกปิดการใช้งาน พร้อมข้อความที่ปรากฏว่า บัญชีของคุณถูกบล็อก เนื่องจากแอบอ้างเป็นบุคคลอื่น จากนั้นเธอพยายามยืนยันตัวตนกับอินสตาแกรม แต่ก็ไม่มีการตอบรับใดๆ ทั้งสิ้น

หนึ่งเดือนหลังจากที่เธอยื่นอุทธรณ์ไป บัญชีก็กลับมาตามปกติ ทั้งนี้ สำนักข่าวนิวยอร์กไทมส์ ได้สอบถามไปยังเมตาว่า ประเด็นนี้เกิดขึ้นได้อย่างไร ก่อนที่จะได้คำตอบว่า เป็นการลบบัญชีที่ไม่ถูกต้อง ซึ่งอินสตาแกรมได้ขออภัยในความผิดพลาดที่เกิดขึ้น

#### ข่าวจาก [ไทยรัฐออนไลน์](https://www.thairath.co.th/news/tech/2265401)